Hej Alle
Mange føler dette emne har været berørt for lidt, så derfor er her en kort (ekstra) forklaring:
 
Et ulineært udtryk består ofte af flere led (summation), enkelte af disse led kan være ulineært, dvs. hvor de variable ikke står alene i første potens sammen med en (eller flere) konstant(er).
For Regulering 1 vil der normalt være 2 variable (output og input, vi kan jo kalde dem x og y) og eventuelt de afledede af dem.

Et ulinært udtryk med flere led kunne så være:
2 y'' + 4xy = sin(x') + 25 y^2
Det første led 2y'' er lineært da variablen (her afledt 2 gange) y'' kun står sammen med en konstant.
Det andet led xy er ulineært, da det bidrag en ændring af den ene variabel giver ikke er konstant (afhænger af den anden).
Det tredje (sin(x)) er ulineært, da det bidrag udtrykket giver for en ændring af variablen (x) ikke er konstant.
Det fjerede led ulineært af samme grund.

Der lineariseres i et arbejdspunkt, dvs. der skal findes den konstant (eller den hældning) hvert led har i arbejdspunktet.
Derfor skal arbejdspunktet findes. Hvis det er i steady state må arbejdspunktet for alle afledte være 0.

Hvis vi siger arbejdspunktet er i steady state og y=2 må x i arbejdspunktet kunne findes ud fra:

2 * 0 + 4 * x * 2 = sin(0) + 25 * 2^2
8x=25*4
x = 100/8
x = 12.5
værdier i arbejdspunkt kaldes normalt x0, y0, x'0, y''0 osv.

Linearisering går så ud på at finde hældning i arbejdspunkt for de ulineære led:

4xy: hældning for variation af x:  d/dx 4xy = 4y eller 8, da y i arbejdspunkt er 2.
4xy: hældning for variation af y:  d/dy 4xy = 4x eller 50, da x i arbejdspunkt er 12.5.
sin(x'): hældning for variation i x': d/dx' sin(x') = cos(x') eller 1 da x' i arbejdspunkt er 0.
25 y^2: hældning for variation i y: d/dy 25 y^2 = 25*2 y eller 25*2*2 = 100 da y i arbejdspunkt er 2

Variable er nu ændring fra arbejdspunkt x bliver til delta x (delta x = x - x0), y bliver til delta y, y' til delta y' osv.

Det lineære udtryk er så (hvor variable nu er variation fra arbejdspunkt):

2 y'' + 8x + 50 y = x' + 100 y, eller
2 y'' + 50 y - 100 y = x' - 8x, eller i Laplace
2 y s^2 - 50 y = xs - 8x, eller

y(2 s^2 - 100) = x(s - 8) eller som overføringsfunktion
y/x = (s - 8)/(2 s^2 - 100)

 

Jeg håber det er rimeligt forståeligt.
mvh
Christian